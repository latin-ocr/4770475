...10-

noster optime in: tres partes dividi potest, quarum prima (usque ad v. 98) continet descriptionem
raptus Proserpinae, errores Cereris filiam quaerentis, adventum eius in regione Eleusinia. Incipit
secunda pars, quae continuatur inde a v. 98 usque ad v. 293: Ceres a filiabus Celei in domum
matris ducitur, puer Demophon ei traditur, ira deae ingens describitur, stultitia Metanirae concitata.
Tertia denique pars continet catastropham: Eleusinii Cereris iussu templum aedificant, sed ira deae
non placatur, veniunt nuntii a love missi, ut dolorem ob amissam filiam compescat et terrae homi·
nibusque propitiam se praebeat. Dea commoveri non potest, ut memoria raptae filiae deposita vultu
atque animo hilari sit, nisi fllia tandem recuperata. Concluditur carmen reconciliatione concordiae ac
gratiae deae, quae sacris illis Eleusiniis institutis in Olympum redit.

Quid de vi ac potestate, de necessitudine et coniunctione huius hymni cum iis, quae in sacris
Eleusiniis monstrabantur, statuendum sit, ex iis, quaein prooemio de hymnis Homericis universe ex·
posita sunt, colligi potest: nostra quidem sententia dubitare licet, an is, qui hoc carmen finxit, id de
industria composuerit, ut μυηθέντες in sacris illis faciendis eo uterentur. Quamvis enim constare vi·
deatur, eo tempore, quo hoc carmen compositum esse verisimile est (et facimus cum Vossio, qui auctorem
eius non ita multo post Hesiodum vixisse censet), Eleusine iam dies festos in honorem Cereris ac Proser·
pinae magno cum apparatu celebratos esse, tamen magnopere cavendum est, ne tum temporis⁴ mysteria
vel sacra Eleusinia iam iisdem ritibus, caerimoniis, pompis sacta esse credamus, quae postea in usum ve-
nerunt, nec quisquam eorum, qui de his rebus scripserunt, negavit, sacra illa antiquitus tradita procedente
tempore mutata, amplificata et quodammodo exculta esse. Cf. O. Miiller Eleusinia in Ersch et Gruber,
Encyclop. 1., 33. Quam ob rem non audiendi sunt, qui Creuzerum ducem secuti auctorem h) mni nostri
adumbrationem vel tectam quandam atque opertam, quam vulgo symbolicam vocant, de diis Eleusiniis
doctrinam in eo memoriae prodidisse putant: immo boc tenendum est, quod ad opinionem cultumque
deorum, ad fabulas a maioribus acceptas attinet, simillimam vel certe non ita diversam esse et Homeri et
Hesiodi et eius, qui nostrum carmen composuit, et omnium, qui ista aetate suerunt, rationem. Nulla enim
aut paucissima tantum in nostro hymno insunt vestigia earum, quae Cerere magistra in Attica receptae
esse dicebantur, opinionum de vitae tine, de immortalitate animorum, de poenis, quibus improbi afficeren-
tur hac vita defuncti, de praemiis bonorum, de felicitate initiatorum etc. etc. etc. Duo sunt loci, qui huc
’ referri possunt et ab interpretibus huc reseruntur, v. 365 sqq. v. 486 sqq. Quid autem dicit po'eta his
locis? Prioris haec est sententia: tu summis frueris honoribus, improbi vero, qui animum tuum sacris rite
factis muneribusque oblatis placare neglexerint, per omne tempus poena afficientur: v. 486 sqq. beatis·
simus praedicatur is, quem illae benigne ament terrestrium hominum: huic statim mittunt in magnas aedes
semp'er praesentem Plutum, qui hominibus mortalibus divitias largitur. Cr. Od. V, 125. Hesiod. Theog.
v. 962. Quod ad eos, qui alterum locum praecedunt, versus attinet (v. 477 Τριπτολεζαῳ τε etc. etc.
— v. 482 αἶσαν ἔχει) cum llgenio facio Animadvss. pag. 567 totumque hunc locum, quum complu-
ribus aliis de caussis (vide, quomodo interpretes laborent, ut probum sententiarum nexum ex illis
παρεξίμεν οὔτε πυθέσθαι οὔτ’ α’χεέιν. μέγα γάρ τι θεῶν ἄγος (ἄχος) ἰσχάνει αὐδήν
eliciant) tum maxime quod, quae hic de sacris Eleusiniis dicuntur, posterioris aetatis esse videntur, ex alio
carmine, in ipsis‘ τελε-’ταις cantato, desumtum et huc translatum esse puto. Quis non videt his versibus
ineptissime interrumpi, quae huc usque uno velut tenore procedebat, narrationem? Deinde si non inter-
polatus est hic locus, quam friget repetitum illud v. 486 'rsty’ ὄλβιος, ὅντιν’ ἐκεῖναι etc. etc. etc.
Optime autem cohaerent omnia, si v. 476 —- καὶ ἐπέφραδεν ὄργια πᾶσιν sequitur v. 483
αὐτὰρ ἐπειδὴ πάνθ’ ὑπεθήκατο δῖα θεάων sqq. —- Haec sere habui, quae de hymno in Cererem
unIverse dicerem, nunc ad locos aliquot explicandos progrediamur.

